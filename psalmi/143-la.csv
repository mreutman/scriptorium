1 ^ Benedìctus Dòminus Deus meus, qvi dòcet manûs meas ad práelium, et dìgitos meos ad bellum. 
2 ^ Misericórdia mea, et refúgium meum~; suscèptor meus, et liberátor meus~; protéctor meus, et in ìpso sperávi, qvi subdit pòpulum meum sub me. 
3 ^ Dòmine qvid est hòmo, qvia innotuìsti ei~? Aut fílius hòminis, qvia rèputas eum~? 
4 ^ Hòmo vanitáti sìmilis factus est~; dies ejus sicut ùmbra praetèreunt. 
5 ^ Dòmine inclína caelos tuos, et descènde~; tange mòntes, et fumigábunt. 
6 ^ Fùlgura coruscatiónem, et dissipábis eos~; emìtte sagìttas tuas, et conturbábis eos. 
7 ^ Emìtte manum tuam de alto, éripe me, et líbera me de aqvîs mùltîs, de manu filiórum alienórum, 
8 ^ qvórum os locútum est vanitátem, et dèxtera eórum dèxtera iniqvitátis. 
9 ^ Deus, cánticum novum cantábo tìbi~; in psaltério, decachórdo psallem tìbi. 
10 ^ qvi das salútem régibus, qvi redemìsti Davídem servum tuum de gládio malìgno. 
11 ^ Éripe me, et érue me de manu filiórum alienórum, qvórum os locútum est vanitátem, et dèxtera eórum dèxtera iniqvitátis, 
12 ^ qvórum fílii sicut novèllae plantatiónes in juventúte sua. Fíliae eórum compòsitae~; circumornátae ut similitúdo templi. 
13 ^ Promptuária eórum plena, eructántia ex hoc in illud. Oves eórum foetósae, abundántes in egrèssibus suîs. 
14 ^ Boves eórum crassae. Non est ruína macèriae, nèqve tránsitus, nèqve clamor in plassîs eórum. 
15 ^ Beátum dixérunt pòpulum, cui haec sunt~; beátus pòpulus cujus Dòminus Deus ejus. 
