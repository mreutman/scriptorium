1 ^ Beátus vìr qvi non abívit in consìlio impiórum, et in via peccatórum non stètit, et in catédra pestilènṭiae non sêdit, 
2 ^ sed in lege Dòmini volùntas ejus, et in lege ejus meditábitur die ac nòcte. 
3 ^ Et èrit tamqvam lìgnum qvod plantátum est sècus decùrsûs aqvárum, qvod fructum suum dabit in tèmpore suo, et fólium ejus non défluet. Et òmnia qvaecùmqve fáciet prosperabùntur. 
4 ^ Non sic ìmpii, non sic~; sed tamqvam pùlvis qvem prójicit vèntus a fácie terrae. 
5 ^ Ìdeo non resùrgent ìmpii in judìcio, nèqve peccatóres in concìlio justórum~; 
6 ^ qvóniam novit Dòminus viam justórum, et ìter impiórum períbit. 
