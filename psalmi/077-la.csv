1 ^ Attèndite, pòpule meus, leǧem meam~; inclináte aurem vèstram in vèrba oris mei. 
2 ^ Apèriem in parábolîs os meum~; loqver propositiónes ab inìṭio. 
3 ^ Qvanta audívimus, et cognóvimus ea, et patres nostri narravérunt nobîs. 
4 ^ Non sunt occultáta a fíliîs eórum in ǧeneratióne áltera. Narrántes laudes Dòmini, et virtútes ejus, et mirabìlia ejus qvae fecit. 
5 ^ Et suscitávit testimónium in Jacóbe, et leǧem pósuit in Israhéle, qvanta mandávit pátribus nostrîs nota fácere ea fíliîs suîs, 
6 ^ ut cognóscat ǧeneráṭio áltera, fílii qvi nascèntur, et exsùrǧent et narrábunt fíliîs suîs, 
7 ^ ut pónant in Deo spem suam, et non obliviscántur óperum Dei, et mandáta ejus exqvírant, 
8 ^ ne fiant sicut patres eórum, ǧeneráṭio práva et exásperans, ǧeneráṭio qvae non diréxit cor suum, et non est créditus cum Deo spíritûs ejus. 
9 ^ Fílii Efrémi intendèntes et mittèntes arcum~; convèrsi sunt in die belli. 
10 ^ Non custodivérunt testamèntum Dei, et in leǧe ejus noluérunt ambüláre. 
11 ^ Et oblíti sunt benefactórum ejus, et mirabílium ejus qvae ostènsit eîs, 
12 ^ coram pátribus eórum fecit mirabìlia in terra Aeǧìpti, in campo Tanis. 
13 ^ Interrúpit mare, et perdúxit eos~; statúvit aqvas qvasi in utre, 
14 ^ et dedúxit eos in nube diéi, et tota nòcte in illúminatióne ìgnis. 
15 ^ Interrúpit pètram in erémo, et adaqvávit eos vèlut in abìsso mùlto. 
16 ^ Et edúxit aqvam de pètra, et dedúxit tamqvam flúmina aqvas. 
17 ^ Et apposuérunt adhûc peccáre ei~; in iram excitavérunt Excèlsum in inaqvóso. 
18 ^ Et tentavérunt Deum in córdibus suîs, ut pèterent escas animábus suîs. 
19 ^ Et male locúti sunt de Deo, et dixérunt, «~¿~Numqvid póterit Deus paráre mensam in desèrto~?~». 
20 ^ Qvóniam percùssit pètram, et fluxérunt aqvae, et torrèntes inundavèrunt. ¿~Numqvid et panem póterit dare, aut paráre mensam pòpulo suo~? 
21 ^ Ìdeo audívit Dòminus, et dìstulit, et ìgnis accènsus est in Jacóbe, et ira ascènsit in Israhéle. 
22 ^ Qvia non credidérunt in Deo, nec speravérunt in salutári ejus. 
23 ^ Et mandávit núbibus désuper, et jánuas caeli apèruit. 
24 ^ Et plúvit illîs mannam ad manducándum, et panem caeli dèdit eîs. 
25 ^ Panem anǧelórum manducávit hòmo~; cibária misit eîs in abundánṭia. 
26 ^ Tránstulit austrum de caelo, et indúxit in virtúte sua Áfricum. 
27 ^ Et pluvit super eos sicut pùlverem carnes, et sicut arénam maris vulatìlia pennáta. 
28 ^ Et caduérunt in mèdio castrórum eórum, cìrca tabernácula eórum. 
29 ^ Et manducavérunt, et saturáti sunt nìmis, et desidèrium eórum áttulit eîs~; 
30 ^ non sunt fraudáti a desidèrio suo. Adhûc escae eórum èrant in ore ipsórum, 
31 ^ et ira Dei ascènsit super eos, et occáesit pingves eórum, et eléctos Israhélis impedívit. 
32 ^ In òmnibus hîs peccavérunt adhûc, et non credidérunt in mirabìlibus ejus. 
33 ^ Et defecérunt in vanitáte dies eórum, et anni eórum cum festinatióne. 
34 ^ Qvum occáederet eos, qvaerébant eum, et revertebántur, et dilúculo věniébant ad eum. 
35 ^ Et rememoráti sunt qvia Deus adjútor est eórum, et Deus excèlsus redèmptor eórum est. 
36 ^ Et dilexérunt eum in ore suo, et lìngva sua mentíti sunt ei. 
37 ^ Cor autem eórum non èrat rectum cum eo, nec fidéles hábiti sunt in testamènto ejus. 
38 ^ Ìpse autem est misèricors, et propìṭius fíet peccátîs eórum, et non dispèrdet eos, et abundávit ut avèrteret iram suam, et non accèndit òmnem iram suam. 
39 ^ Et recordátus est qvia carnis sunt, spíritus vadens et non rèdiens. 
40 ^ Qvóṭiens exacerbavérunt eum in desèrto~; in iram concitavérunt eum in inaqvóso. 
41 ^ Et convèrsi sunt, et tentavérunt Deum, et sanctum Israhélis exacerbavérunt. 
42 ^ Non sunt recordáti manûs ejus, die qva redémit eos de manu tribülántis~; 
43 ^ sicut pósuit in Aeǧìpto sìgna sua, et prodìǧia sua in campo Tanis. 
44 ^ Et convèrsit in sángvinem flúmina eórum, et imbres eórum, ne bìberent. 
45 ^ misit in eos cinómiam, et comédit eos, et ranam, et dispèrdidit eos. 
46 ^ Et dèdit aerúǧini fructûs eórum, et labóres eórum locùstae. 
47 ^ Et occáesit in grándine víneas eórum, et moros eórum in pruína. 
48 ^ Et trádidit grándini jumènta eórum, et possessiónem eórum ìgni. 
49 ^ misit in eos iram indignatiónis suae, indignatiónem et iram et tribülatiónem, immissiónes per ánǧelos malos. 
50 ^ Viam fecit sémitae irae suae~; non pepèrcit a morte animábus eórum, et jumènta eórum in morte conclúsit. 
51 ^ Et percùssit omne primoǧènitum in terra Aeǧìpti~; primìṭias òmnis labóris eórum in tabernáculîs Chami. 
52 ^ Et ábstulit sicut oves pòpulum suum, et perdúxit eos tamqvam grèǧem in desèrto. 
53 ^ Et dedúxit eos in spe, et non timuérunt, et inimícos eórum opèruit mare. 
54 ^ Et indúxit eos in mòntem sanctificatiónis suae, mòntem qvem acqvisívit dèxtera ejus. 
55 ^ Et ejécit a fácie eórum ǧèntes, et sorte divísit eîs terram in funículo distribütiónis, et habitáre fecit in tabernáculîs eórum trìbûs Israhélis. 
56 ^ Et tentavérunt, et exacerbavérunt Deum excèlsum, et testimónia ejus non custodivérunt. 
57 ^ Et avertérunt se, et non servavérunt pactum, qvemádmodum patres eórum~; convèrsi sunt in arcum pravum. 
58 ^ In iram concitavérunt eum in còllibus suîs, et in sculptìlibus suîs ad aemulatiónem eum provocavérunt. 
59 ^ Audívit Deus, et sprevit, et ad nìhilum redéǧit valde Israhélem. 
60 ^ Et rèpulit tabernáculum Silónis, tabernáculum suum, ubi habitávit in homìnibus. 
61 ^ Et trádidit in captivitátem virtútem eórum, et pulcritúdinem eórum in manûs inimíci. 
62 ^ Et conclúsit in gládio pòpulum suum, et hereditátem suam sprevit. 
63 ^ Júvenes eórum comédit ignîs, et vìrǧines eórum non sunt lamentátae. 
64 ^ Sacerdótes eórum in gládio caduérunt, et vìduae eórum non plorabántur. 
65 ^ Et excitátus est tamqvam dormiens Dòminus, tamqvam potens crapulátus a vino. 
66 ^ Et percùssit inimícos suos in posterióra~; oppróbrium sempitèrnum dédit illîs. 
67 ^ Et rèpulit tabernáculum Joséfi, et trìbum Efraímis non eléǧit, 
68 ^ sed eléǧit trìbum Judae, mòntem Siónis qvem diléxit. 
69 ^ Et aedificávit sicut ünicórnium sanctifìcium suum, in terra qvam fundávit in sáecula. 
70 ^ Et eléǧit Davídem servum suum, et sùstulit eum de grèǧibus óvium~; 
71 ^ De post fetántes accépit eum, páscere Jacóbem servum suum, et Israhélem hereditátem suam. 
72 ^ Et pávit eos in innocènṭia cordis sui, et in intelléctibus mánuum suárum dedúxit eos. 
